<!DOCTYPE html>
<html lang="hu">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="/pages/pagesstyle.css">

</head>

<body>
    <ul>
        <li>
            <a href="/index.html">Kezdőlap</a>
        </li>
        <li>
            <a href="/pages/eloszo.html">Előszó</a>
        </li>
        <li>
            <a href="/pages/peldanyok.html">Példányok</a>
        </li>
        <li>
            <a href="/pages/repules.html">Repülés</a>
        </li>
    </ul>
    <h3>Története</h3>
    <img src="/img/buran3.jpg" alt="Buran" style="float: right" width="400">
    <div>
        <p>
            A Buran fejlesztését a szovjet kormány 1976 februári határozatában rendelte el az amerikai űrrepülőgép által
            az űrversenyben jelentett hátrány felszámolására. A program céljait nem konkretizálták eléggé, a lényeg egy
            „szovjet Space Shuttle” létrehozása volt.
        </p>
        <p>
            A szovjet mérnökök egy kisebb és könnyebb űrjárművet szerettek volna építeni, de a katonai vezetők egy Space
            Shuttle-hez hasonló deltaszárnyú gép építését rendelték el. E program keretében kezdődött el az Enyergija
            hordozórakéta-család fejlesztése, mely az űrrepülőgép szállításán kívül több kisebb úgynevezett „űrcsónak”
            szállítását tette volna lehetővé. Jelenleg a program egyetlen, máig üzemelő tagja az Enyergija első
            fokozatából fejlesztett Zenyit hordozórakéta. A Buran űrrepülőgépeket több más szovjet repülőgépgyár
            közreműködésével a Tusinói Gépgyár építette. Az építés 1980-ban kezdődött el, 1984-re elkészült az első
            teljes méretű szovjet űrrepülőgép. A kicsinyített modellekkel való első szuborbitális próbarepülést 1983
            júliusában végezték, ezt még további öt repülés követte.
        </p>
    </div>
    <ul>
        <li>
            <h3>A BTS-002</h3>
        </li>
    </ul>
    <p>
        A légköri repülési kísérletekre egy teljes méretű gépet építettek, mely a BTSZ–02 jelzést kapta (gyári jelzése:
        OK-GLI 02). Négy gázturbinás sugárhajtóművel szerelték fel, így képes volt hagyományos repülőtérről saját erőből
        felszállni. A gép rakterében helyezték el a sugárhajtóművek számára szükséges üzemanyagtartályokat. A
        pilótafülkében a két pilóta számára K–36L típusú katapultülést szereltek be. A géppel elsősorban az automatikus
        leszálláshoz szükséges berendezések kipróbálását végezték, valamint a légköri repülési jellemzőket vizsgálták. A
        BTSZ–02 első felszállását 1985. november 10-én hajtotta végre a zsukovszkiji repülőtérről Igor Volk (parancsnok)
        és Rimantas Stankevičius (másodpilóta) berepülőpilótával a fedélzetén. A géppel összesen 24 próbarepülést
        hajtottak végre, az utolsót 1988. április 15-én.
    </p>
    <img src="/img/bt002.jpg" alt="BTS-002" width="1000">
</body>

</html>